56

In postremis denique Sallusti verbis formam »exitium«,
quamquam optimorum codicum consensu fulciri videtur, in
»exitum« mutandam esse arbitramur. Primum enim nullo
alio Sallusti loco exitium finem rei alicujus significat cfr.
›Jug. 70, 5 Jugurthae exitium adesse. H. III 61, 10 ad
exitium usque insontis tribuni dominatus est. H. I 41, 25
turbamenta reipublicae atque exitia probate« ‚ quibus locis
omnibus exitium idem est atque pernicies, vel ut vocabulo
germanico utamur Untergang ‚ non Ausgang. Neque aliter
imitatores vocem usurpant cfr. D. Or. I 11. II 29. II 30.
II 31. III 25. IV 19. V 6. V 9. S. Sev. G. I 16, 1.
Ι 17, 1. Ι 20, 7. Ι 27, 4. Ι 29, 5. I 33, 8. Ι 35, 6.
Ι 35, 7. Ι 38, 8. ΙΙ 13, 3. Π 16, 1. Porro Severus
imitator

O. I 51, 2 »a filiis interfectus dignum se exitum

. tulit«

scripsit »exitum«, non »exitium« ‚ quamquam haec forma,
cum desit genitivus »vitae« ‚ ferri optime potuit. Severus
autem cum alio loco (O. Ι 38, 8) ubi nulla Sallusti imitatio
est, scripserit »se dignum exitiO‚ quia ipse peccasset« ‚ su-
periore loco formam »exitum« nulla de causa , nisi ut verba
Sallustiana quam accuratissime referret, usurpasse videtur.

Postremo alter imitator quamvis maxima insolentiorum
verborum affectatione imbutus fuerit ‚ nihilominus tamen
dicit VI 15 »exitus vitae« et· IV 15 »exitus mortis«, quod,
cum locum se Sallusti novisse ipse testetur verbis

IV 3 »deletis copiis . . . ipsa spectaculum dignum
moribus suis praebuit«
nunquam dixisset‚- si obsoletum illud ›exitium‹ in suo in-
venisset libro Sallusti cfr. Otto Frising chron. II 41 »sic
ultimae reginae ac primae sors et exitus similis fuit«. Et
quamquam »exitium« antiquam formam fuisse concedimus,
tamen a Sallustio eam usurpatam esse nullo certo testimonio

evinci potest.

Jug. 10, 1.

Micipsa moriturus. J ugurtham nepotem monet:
»Parvom ego Jugurtha, te, amisso patre sine spe sine

 

 

