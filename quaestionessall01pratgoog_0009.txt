Gai Sallusti Crispi , qui Romanorum primus historiam
artifice stilo composuit, scripta vel ad novissima mediae aetatis

tempora non modo frequenter lectitata sunt et excerpta, sed l

etiam illustrissimis rerum scriptoribus proposita fuerunt ad
imitandum. Quid ego hic commemorem Witechindum Cor-
bejensem, quid Hersfeldensem Lambertum , quid Adamum
Bremensem, quid multos alios, apud quos lectionis Sallustianae
vestigia reperiuntur, unum liceat mihi hoc loco paullo pluri-
bus laudare Ottonem Frisingensem, quippe qui homines doctos .-
etiam ea tempestate, qua litterae Germanicae florere coeperunt,
in rebus componendis Sallustium imitatos esse testetur.

Sed ut nunc tandem ad ipsius Sallusti aetatem accedamus,
jam aequales eum ad summam admirationem sui convertisse
apparet. Quod ita fuisse cum Seneca auctor est , qui in
epist. 118,14 L. Arruntium propter nimiam Sallusti imita-
tionem graviter vituperat, tum inde colligimuS, quod multos
ille habuit obtrectatores, qui non insectantur nisi qui insigni
aliquo opere gloriam adepti sunt. Lenaeum enim »acerbissima
Sallustium satira lacerasse et vita scriptisque monstrosum,
praeterea priscorum Catonisque verborum ineruditissimum
furem appellasse« (Sueton. de illustr. gramm. 15 ed. Baum-
garten- Crusius) Titumque Livium Sallustio iniquissimum
fuisse comperimus cfr. Sen. controv. p. 249 ed. Burs. Multum
tamen abfuisse , ut auctoritas Sallusti infringeretur, Curtius
docet Rufus, quem multa e Sallustio et Livio in libros suos
de gestis Alexandri Magni transtulisse usumque eorum dicendi
imitatum esse Wiedemannus in Philol. vol. XXXI p. 756-760
luculenter demonstravit. At multo majorem imitationis
Sallustianae gloriam sibi comparavit P. Cornelius Tacitus,

