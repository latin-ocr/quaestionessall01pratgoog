'7

res, nomen Q Aradii, cui epistola inscripta est, et dicendi,
quo scriptor utitur genus. Aradios quidem duos saeculo
quarto fuisse Teuffel in histor. litt. rom. p. 957 ostendit
neque tamen ad alterum eorum epistolam illam datam esse
demonstravit. Quae cum ita sint, mihi quidem in tota
quaestione dijudicanda e sermone Septimii proficiscendum esse
videtur. Qui serm0‚ e dicendi generibus cum aliorum tum
Sallusti confusum, quamquam non caret iis quae scriptoribus
quarto vel quinto saeculo florentibus sunt familiaria ‚ tamen

· mea quidem sententia, quam ne fines huic disputationi con-

stitutos egrediar non plenius exponam, non tam impurus est,
ut cum Teuffel Septimium Theodosii demum aequalem fuisse
credam. Exeunti autem secundo vel ineunti tertio saeculo
tribui eum maluerim. Atque haec hactenus,

Neque minus scriptores ecclesiastici Sallustium amplexi
usumque ejus dicendi imitati sunt. Sed longum est ire per
singula3 hoc unum commemorabimuS‚ in scriptis Aurelii
Augustini et vel maxime in libris de civitate Dei multos
locos Sallustianos laudatos esse (cfr. Ι 5. II 21. III 10, 14,
17, 21 eet.) Sulpiciumque Severum Aquitanum, cujus praeter
libros a mundi exordio duos -—- quem verum chronieorum illorum
titulum esse Bernaysius in appendice disputationis suae de
chronicis Sulpicii Severi (Berol. 1861) statuit —- vita Sancti
Martini, dialogi tres totidemque epistolae nobis manserunt,
ut Sallusti Tacitique aemulum satis innotuisse. Severum
autem cum omne se tempus in Stiliconem consulem direxisse
ipse testetur (O. II 9, 7) initio quinti saeculi floruisse constat.

Jam vero quoniam libri manu scripti, quibus opera
Sallusti tradita sunt, cujusque generis non modo erratis sed
etiam corruptelis plena sunt, quibus vitiis accedit quod ipsi
codices haud raro multum inter se discrepant3 et quoniam
historiarum non habemus nisi fragmenta eaque de causa quae
fuerit verborum et locutionum Sallusti copia non plane
perspicim11S‚ qui scriptis ejus in lucem edendis operam na-
varunt quaecunque Sallustiana cum alii scriptores tum gram·-

' matici memoriae prodiderunt undique summo studio collata

in rem suam converterunt. Neque desunt qui locos Sallusti
ad aliorum scriptorum manum restituendam adhibuerint. Ε
quibus praeter ceteros nominandus est Wo elfflinus, quem

