54

desiderari simili quodam Septimii loco confirmatur, quo ineu
quamquam de Graecis contraria dicit eorum, quae Sallustius
Catoni laudi tribuit, hunc tamen respexisse videtur:
II 21 »credo ego VOS, Trojani principes, satis con-
pertum habere, nihil temere Graecos, nihil incon-
sultum incipere solere, ac semper his jam tum a
majoribus provisum atque elaboratum , uti facta
gestaque eorum laus potius quam culpa sequeretur«.
Qua imitatione nihil contineri, quo inter »illam«, »illum«,
›illa‹ dijudicantes innitamur, valde dolendum est. Scribentes
igitur »eo magis illam sequebatur« ineptissimam nos et contra
ea quae antecedunt: »quo minus petebat gloriam« repugnantem
sententiam proferre nemo non videt. Contra scriptura Dietschii
»illa« sine ulla codicum fide est, quodque Jordanus amplexus
est »illum« Augustini testimonio fulciretur, nisi scriptoris
illius ecclesiastici libros criticam adhuc philologorum censuram
expectare constaret. Certe hoc quidem loco testimonium
ejus nihil valere ex eo apparet, quod a Sallustiano verborum
ordine recedens pronomen »illum« falsissime ante compara·
tivum »magis« posuit.
Itaque cum codices Sallusti inter se discrepent, Augu-
stinus autem paulo negligentius in Sallustio laudando ver-

, satus sit, nobis quidem pronomen illud prorsus delendum

videtur, praesertim cum sublato eo nihil desideretur.

Cat. 55, 1—6.

yPostquam , ut dixi, senatus in Catonis sententiam
discessit, consul, optumum factu ratus noctem quae instabat
antecapere ne quid eo spatio novaretur, tres viros quae ad
subplicium postulabat parare jubet; ipse praesidiis dispositis
Lentulum in carcerem deducit, idem fit ceteris per praetores.
Est in carcere locus, quod Tullianum appellatur. - 5) In
eum locum postquam demissus est Lentulus, vindices rerum
capitalium quibus praeceptum erat laqueo gulam fregere.
Ita ille patricius ex gente clarissuma Corneliorum ‚ qui con- “
sulare inperium Romae habuerat , dignum moribus factisque
suis exiti-um vitae invenit«

Verba »vindices rerum capitalium« inlibris manuscriptis

